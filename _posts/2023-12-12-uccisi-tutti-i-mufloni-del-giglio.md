---
layout: post
title: "Uccisi tutti i mufloni del Giglio"
date: 2023-12-12 00:00:00 +0100
author: lino-rialti
image: /assets/images/2023/12/img_4370-1.jpg
category: societa
tags: ["35", "giglio", "isola", "mufloni", "sterminio", "uccisione"]
---

I 35 mufloni rimasti all'Isola del Giglio non ci sono più: sono stati sterminati tutti, eradicati, per usare il linguaggio dei responsabili del Parco dell'Arcipelago Toscano, in quanto specie non autoctona del luogo, con un grande dispiegamento di fucili, trappole, cani e forze dell'ordine.

Cadapa (Comitato Antispecista Difesa Animale Protezione Ambiente) esprime il proprio sdegno contro l'attuazione di questa direttiva europea, considerandola sbagliata, oltre che crudele, in quanto i mufloni dell'Isola del Giglio, portati in loco negli anni '50, costituivano ormai una specie unica, con un proprio patrimonio genetico.
Cadapa si è impegnata attivamente per cercare di salvarli, mettendo in atto sforzi significativi e desideriamo condividere con voi la nostra lotta in difesa di quelle superbe creature.
Cadapa è stata vicina alla questione dei mufloni del Giglio fin dall'inizio della vicenda, facendo tutti i tentativi possibili per salvarli. 
Avevamo collaborato con politici, parlamentari e biologi con cui siamo riusciti, insieme ad altre associazioni, a creare un team competente e motivato, di cui faceva parte anche il nostro compianto Vicepresidente, Pier Paolo Cirillo, che ha presentato interpellanze parlamentari ed esposti. 
Purtroppo, probabilmente a causa dei forti interessi economici legati alla questione, ci siamo trovati di fronte un muro di arroganza e apatia.
Il nostro presidente Tony Curcio ha personalmente presidiato più volte l'Isola del Giglio, sia l'anno scorso che quest'anno, insieme ad altre associazioni e volontari, nell'intento di fermare l'uccisione dei mufloni. Difatti nel 2022 nessun muflone fu ucciso dai cacciatori. Dopodiché, l'Ente Parco, deciso a portare avanti lo sterminio, in accordo con le forze dell'ordine, ha messo in atto strategie restrittive contro gli attivisti, come la chiusura dei sentieri, denunce e sequestro di materiale.
A livello economico, dopo aver appreso di un' associazione che stava prelevando i mufloni per metterli in un ambiente sicuro, Cadapa ha deciso di offrire il proprio sostegno istituendo una raccolta fondi con l'obiettivo di fornire il proprio supporto finanziario all'associazione. Grazie alla generosità di alcuni sostenitori, riuscimmo a raccogliere dei fondi che hanno contribuito alle ingenti spese per la sterilizzazione e lo spostamento degli animali, anche se il Presidente Tony Curcio non era d'accordo con questa iniziativa, poiché essa avrebbe comportato l'inevitabile estinzione di questa specie unica, quindi un genocidio.

Nonostante le avversità, Cadapa si impegna a continuare la lotta per la difesa degli animali, dell'ambiente e per la promozione di uno stile di vita rispettoso verso tutte le specie. Siamo grati a tutti coloro che hanno sostenuto e sostengono la nostra causa e siamo determinati a perseguire i nostri obiettivi.

Per ulteriori informazioni o per offrire il vostro supporto, vi invitiamo a visitare il nostro sito web [www.cadapa.it](http://www.cadapa.it) o a contattarci direttamente. Insieme possiamo fare la differenza per un futuro migliore per tutti gli esseri viventi.