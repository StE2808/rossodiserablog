---
layout: post
title: "La pace e i manganelli"
date: 2024-02-24 00:00:00 +0100
author: lino-rialti
categories: [Cronaca, Politica Nazionale, societ\u00e0]
tags: ["Cultura", "diritti", "diritti umani", "Etica", "Firenze", "giustizia", "Governo", "manifestazioni", "Meloni", "odio", "Pace", "palestina", "Pisa", "politica", "repressione", "resistenza", "sicurezza", "sociale", "Solidariet\u00e0", "studenti", "violenza"]
---

Studenti manifestano per la pace in Palestina e vengono manganellati. E’ successo in Italia, in varie piazze. Ieri a Firenze ed a Pisa.

Non e’ tollerabile. Questi episodi di violenza però non sono frutto di singoli comportamenti di agenti o di reparti che non rispettano ordini, bensì, questi inaccettabili comportamenti violenti, fanno parte di una nuova politica, la politica neofascista meloniana.

    
![](images/2024/02/img_4628-1.jpg)
Il dissenso si vorrebbe sconfiggere col colare del sangue dei ragazzi, moltissimi minorenni, ai quali sembra si voglia inculcare una educazione istituzionale che puzza di olio di ricino e si estrinseca in un colpo in testa o sul collo, un colpo di manganello. Un tonfo sordo, un grido di dolore ed il sangue che gronda. Così si vorrebbe educare? E dove sta il dialogo, dove è finita la possibilità di estrinsecare il dissenso?

Questo dissenso, di persone inutili perché non votano, si vorrebbe fiaccare così e che questi debosciati capiscano presto cosa è lo Stato, chi è la Polizia. Altre storie, altri comportamenti nelle manifestazioni dei trattori, quelli fanno lobby, guai a toccarli, quelli votano.

    
![](images/2024/02/img_4627-1.jpg)
Lo Stato dovrebbe essere al fianco dei ragazzi, la Polizia difenderli, invece… giù botte. Questa è la pace che piace alla Meloni ed alla sua famiglia allargata. Ricordiamoci quando chiamati alle urne.