---
layout: post
title: "Nel maggico reame di Donald e Giorgia"
date: 2025-01-14 00:00:00 +0100
author: lino-rialti
image: /assets/images/2025/01/img_5993-1.webp
image_alt: "Immagine di copertina dell'articolo"
description: "Accadde oggi… Oh, che meraviglia. Nel regno incantato della giustizia selettiva, il voto popolare è la bacchetta magica che fa sparire 34 capi..."
category: politica-estera
tags: ["Cina", "Economia", "Europa", "fascismo", "fascista", "gaza", "giustizia", "Governo", "guerra", "Meloni", "mercato", "Pace", "palestina", "politica", "repressione", "Russia", "sicurezza", "societ\u00e0", "Ucraina", "UE", "USA"]
---
Accadde oggi…

Oh, che meraviglia! Nel regno incantato della giustizia selettiva, il voto popolare è la bacchetta magica che fa sparire 34 capi d'imputazione come per magia! Perché preoccuparsi di dettagli come "prove" o "tentato colpo di stato" quando hai milioni di follower sul social Truth? Ovviamente non due pesi e due misure ma tanti pesi e tantissime misure per vestire a pennello i potenti e spavaldi.

    
![](images/2025/01/img_5993-1.webp)
E in Italia? Ma che spettacolo! I nostri governanti stanno studiando uno per scudo magico per permettere alle divise di farla franca anche se commettano abusi, tipo inseguire diciannovenni in moto fino alla morte. Insomma permettere l’applicazione della pena di morte senza nemmeno passare per un processo. Infatti
non fermarsi all'alt praticamente verrebbe a rappresentare un crimine contro l'umanità da punire con il massimo sacrificio.

E così, invece, Delmastro docet, non preoccupatevi delle torture in carcere o delle violenze sui manifestanti, i nostri politici al governo ci stanno lavorando - ed infatti sono solo effetti speciali nel nostro meraviglioso show democratico!

E intanto a Gaza si continua a morire, in quello che pare una sequenza infinita di un film che invece è cruda e stravolgente realtà criminale. Dopo 14 mesi di "operazione speciale per eliminare Hamas" (con qualche decina di migliaia di vittime collaterali), scopriamo che forse si può trattare! Chi l'avrebbe mai detto? Il fiato sul collo di Netanyahu deve essere stato pesante.

Ma poi un inevitabile gran finale, la nostra eroina Giorgia libera Cecilia tra gli applausi a scena aperta, mentre Trump prepara l'annessione del Canada, del Messico e della Groenlandia, non pare una fiction televisiva? Invece è la realtà. In un passato prossimo sarebbe stato inimmaginabile.

Ma Trump vuole terminare il cadavere di Europa. Infatti dopo averla o averci affamato togliendoci il gas russo e applicando sanzioni a Putin ha distrutto la nostra economia e dilaniato lo spirito unitario. Dulcis in fundo ci impone un aut aut: o compri armi americane o sei una scroccona! E ricordati di condividere i tuoi dati sensibili - è per il bene superiore! Servono a Trump ma soprattutto a Musk.

Insomma se volessimo cambiare il finale di questo show, dovremmo veramente darci da fare qui ed ora. Prima che sia troppo tardi.

P.s.: spoiler del finale - l’Europa politica ed economica sparisce grazie ad un cavallo di Troia portato in casa nostra da Giorgia. Tutti gli stati del vecchio continente vengono governati e gestiti da una sola società che delega dei politicanti venduti. I cittadini perdono ogni status se non quello di consumatori, però senza diritto di recesso. Ecco il nuovo volto di un vecchio spettro che cento anni fa era durato un ventennio. Amen

    
## governo #europa #Eu #usa #Trump #musk #GovernoMeloni