---
layout: post
title: "L’ITALIA DELLA VERGOGNA"
date: 2025-07-19 00:00:00 +0100
author: lino-rialti
image: /assets/images/2025/07/img_6617-1.jpg
category: politica-interna
tags: ["Etica", "Europa", "giustizia", "Governo", "guerra", "hamas", "israele", "La Russa", "Meloni", "Netanyahu", "odio", "politica", "Russia", "sociale", "Solidariet\u00e0", "UE", "USA", "violenza"]
---

Mentre l’Europa si risveglia dal torpore e costruisce alleanze per difendere la civiltà dall’barbarie, l’Italia di Meloni sceglie la complicità con i carnefici. Il governo italiano ha votato contro ogni sanzione a Israele, benedetto i massacri di Gaza, chiuso gli occhi davanti al sangue innocente che bagna le chiese cristiane colpite “per errore” - due volte, sempre per caso, sempre contro i cattolici.

Non esistono errori quando si spara contro ospedali, scuole e luoghi di culto. Esiste solo la complicità di chi fornisce copertura politica agli assassini. Meloni ha scelto: non la pace, non il diritto, non la pietà cristiana che tanto millanta, ma l’alleanza con chi uccide bambini e bombarda chiese.

L’Europa si arma, si unisce, riconosce il pericolo mortale che viene da Putin e Trump. Regno Unito, Germania, Francia stringono patti di ferro per difendere la democrazia. E l’Italia? L’Italia si taglia fuori, si isola, tradisce i suoi stessi valori per leccare gli stivali di chi calpesta il diritto internazionale.

La premier filo-Trump ha trasformato il nostro Paese nel paria d’Europa. Mentre il sangue scorre a Gaza e in Ucraina, mentre la civiltà vacilla, l’Italia sceglie di stare dalla parte sbagliata della storia. Una scelta che ci condannerà agli occhi del mondo e della storia.

Il Re è nudo. E nuda è la vergogna di un governo che ha venduto l’anima dell’Italia.