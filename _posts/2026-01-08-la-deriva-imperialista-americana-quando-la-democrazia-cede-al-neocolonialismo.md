---
layout: post
title: 'La deriva imperialista americana: quando la democrazia cede al neocolonialismo'
seo_title: 'La deriva imperialista americana: quando la democrazia cede al neocolonialismo'
description: L’amministrazione Trump vuole acquisire la Groenlandia ignorando l’85% dei cittadini contrari. Operazioni segrete, pressioni diplomatiche e interessi militari minacciano sovranità e ordine internazionale.
date: 2026-01-08 07:55:00 +0100
author: lino-rialti
category: politica-estera
tags:
  - Groenlandia
  - USA
  - Trump
  - Imperialismo
  - Neo colonialismo
  - Sovranità
  - Danimarca
  - Europa
  - PoliticaEstera
  - Artico
  - Dirittointernazionale
  - Autodeterminazione
  - GeopoliticaArtica
  - CrisaDiplomatica
  - AlleanzaAtlantica
image: /assets/images/uploads/IMG_7018.webp
image_caption: ''
image_alt: Trump prende in giro un sollevatore di pesi transgender
excerpt: Washington sta attivamente perseguendo l’acquisizione della Groenlandia attraverso pressioni diplomatiche, operazioni di influenza segrete e minacce velate, ignorando la volontà dell’85% della popolazione locale. Questa deriva neocoloniale, mascherata da necessità strategiche ma motivata da interessi economici e militari, rappresenta un attacco frontale ai principi di autodeterminazione e sovranità, costringendo l’Europa a reagire e sollevando interrogativi devastanti sul futuro dell’ordine internazionale basato sulle regole.
focus_keyword: Description
---
Mentre l’Europa celebrava, a modo tutto suo la pace e la cooperazione internazionale basata sul diritto, che però per dirla alla Tajani “è importante ma fino a un certo punto”, gli Stati Uniti stanno riportando il mondo indietro di un secolo, rispolverando logiche di conquista territoriale che credevamo sepolte dalla storia.

Si tratta di un attacco frontale alla sovranità democratica. Infatti la Casa Bianca sta apertamente discutendo l’acquisto della Groenlandia. Non si tratta di speculazioni giornalistiche: è la portavoce presidenziale stessa a confermarlo. Il segretario di Stato Rubio ha ammesso davanti ai legislatori che l’obiettivo è strappare questo territorio alla Danimarca. Tutto questo mentre l’85% dei groenlandesi rifiuta categoricamente di diventare americani.

Leggiamo bene questi numeri: una superpotenza nucleare sta pressando per impossessarsi di un territorio i cui abitanti sono contrari per la stragrande maggioranza. Come chiamiamo questo, se non neocolonialismo del XXI secolo?

E così partono campagne occulte e manipolazione per preparare la strada.

Secondo i media danesi, cittadini statunitensi legati a Trump avrebbero condotto operazioni segrete di influenza per alimentare il movimento indipendentista groenlandese. Non è diplomazia, è destabilizzazione. Non è cooperazione, è ingerenza negli affari interni di un alleato storico.

L’amministrazione americana sta inoltre spingendo per un “Accordo di libera associazione” che garantirebbe a Washington operatività militare senza restrizioni, trasformando di fatto la Groenlandia in una colonia militare mascherata da partnership.

I veri interessi americani sono ovviamente le risorse e il dominio strategico.

Dietro la retorica sulla sicurezza nazionale si celano interessi più prosaici: i giacimenti di metalli rari che ridurrebbero la dipendenza americana dalla Cina, e il controllo dell’Artico in chiave anti-russa e anti-cinese. In altre parole, Washington vuole trasformare la Groenlandia in una pedina della propria guerra fredda commerciale e militare.

L’Europa reagisce, finalmente unita, ma con una vocina flebile e tremolante. Infatti sei leader europei hanno dovuto firmare una dichiarazione congiunta per ribadire l’ovvio: la Groenlandia appartiene al suo popolo. Che nel 2026 serva una nota diplomatica per ricordare a una democrazia occidentale i principi di autodeterminazione dei popoli è semplicemente sconcertante.

La Danimarca è stata costretta a stanziare 8 miliardi di euro per potenziare la propria difesa. Un alleato NATO che deve armarsi contro le mire di un altro alleato NATO. Questa è la follia a cui siamo arrivati.

Siamo dinnanzi ad un precedente devastante.

Se permettiamo che questa aggressione diplomatica abbia successo, quale messaggio inviamo al mondo? Che la forza prevale sul diritto? Che le grandi potenze possono ridisegnare i confini ignorando la volontà dei popoli? Che i trattati internazionali valgono solo finché convengono ai più forti? Tajani docet.

La Russia ha usato argomentazioni simili per la Crimea. La Cina le usa per Taiwan. Ora gli Stati Uniti le ripropongono per la Groenlandia. Il sistema internazionale basato sulle regole sta collassando, e proprio coloro che lo hanno costruito lo stanno demolendo.

È tempo di dire basta. L’Europa deve trovare il coraggio di dire chiaramente che questo comportamento è inaccettabile. Non con timide note diplomatiche, ma con azioni concrete. Non possiamo continuare a dipendere militarmente ed economicamente da un partner che tratta gli alleati come pedine di un gioco come Risiko.

La Groenlandia oggi, domani chi? Le Svalbard? L’Islanda? Dove finisce questa logica predatoria?

La posta in gioco non è solo un’isola nell’Artico. È il futuro dell’ordine internazionale, il rispetto della democrazia e dell’autodeterminazione, la credibilità stessa dei valori occidentali. Se restiamo in silenzio ora, non avremo più diritto di parlare quando altri faranno lo stesso.
